---
layout: page
title: harjoitustyö
permalink: /harjoitustyö/
---

# Full Stack -websovelluskehitys harjoitustyö 1-10 op

Harjoitustyössä toteutetaan vapaavalintainen sovellus Reactilla ja/tai Nodella. Sovelluksen backendia ei siis ole pakko toteuttaa Nodella. Myös React Nativella toteutettu mobiilisovellus on mahdollinen. 

Opintopistemäärä määrittyy käytettyjen työtuntien mukaan, yksi opintopiste vastaa 17.5 tuntia. 

Harjoitustyö on mahdollista tehdä myös pari- tai ryhmätyönä.

Harjoitustyöhön saa ohjausta salissa BK107 maanantaisin klo 14-17.

Full Stack -kurssin Telegram-kanava <https://t.me/fullstackcourse> toimii myös harjoitustyön kanavana.

## Aiheen rekisteröinti

Rekisteröi sovelluksesi repositio tekemällä "palautus osaan 8" osoitteessa https://studies.cs.helsinki.fi/fsstats

Tee README.md:hen lyhyt kuvaus sovelluksesta.

Jos kyseessä on pari- tai ryhmätyö, kerro muiden tekijöiden nimet palautuksen kommenteissa tai README:ssä-

## Vaatimukset palautettavalle työlle

GitHub-repositoriosi README.md-tiedostossa tulee olla linkki osoitteeseen, missä sovellus on käynnissä. Jos teet mobiilisovelluksen, sovitaan sovelluksen demoamisesta tapauskohtaisesti.

README:stä täytyy myös löytyä linkki sovelluksen käyttöohjeisiin sekä työaikakirjanpitoon.  Sopiva tarkkuustaso työaikakirjanpidolle on [tämä](https://github.com/mluukkai/OtmTodoApp/blob/master/dokumentaatio/tuntikirjanpito.md). Työaikakirjanpidosta on myös selvittävä työtuntien yhteenlaskettu määrä. 

Pari- tai ryhmätöissä jokaisen on pidettävä omaa työaikakirjanpitoa.

Ilman työaikakirjanpitoa kurssin maksimiopintopistemäärä on 1 op.

## Työn vamistuminen ja arvostelu

Kun työsi on valmis arvosteltavaksi, lähetä email osoitteeseen mluukkai@cs.helsinki.fi. Työn tulee valmistua tostaihin 31.5. klo 23:59 mennessä